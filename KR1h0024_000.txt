# -*- mode: mandoku-view; -*-
#+TITLE: 四書集編
#+DATE: 2016-04-12 14:00:04.536524
#+PROPERTY: ID KR1h0024
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1h0024_WYG_000-1a>¶
　　欽定四庫全書　　　　　經部八¶
¶
　　四書集編　　　　　　　四書類¶
¶
　　提要¶
¶
　　(臣)等謹案四書集編二十六卷宋真徳秀撰徳¶
秀字希元浦城人慶元五年進士中詞科紹定中¶
拜叅知政事進資政殿直學士卒諡文忠事¶
蹟具宋史道學傳此書惟大學一卷中庸一¶
卷為徳秀所手定大學章句序後有題記一¶
<pb:KR1h0024_WYG_000-1b>¶
行稱寳慶三年八月丁夘後學真徳秀編于¶
學易齋者其成書年月也其子志道序亦惟¶
稱大學中庸而云論語孟子集註雖已㸃校¶
集編則未成咸淳九年(案原本作咸寜九年宋無此年號今改正)¶
劉才序始稱西山所編惟中庸大學論孟二¶
書闕焉叩之庭聞則云已經㸃校但未編集¶
是論孟固未嘗無成書一旦論諸堂上學正¶
劉樸谿承謂讀書記中所載論孟處與今所¶
<pb:KR1h0024_WYG_000-2a>¶
刋中庸大學凡例同其他如文集衍義等書¶
亦有可採摭者因勉其彚集成書凡五閲月¶
而帙就又五閲月而刋成云云是論語十卷¶
孟子十四卷皆劉承以徳秀遺書補輯成之¶
者也朱子以大學中庸論語孟子合為四書¶
其章句多出新意其集註雖多參取舊文而¶
亦與諸儒異其所以去取之意散見或問語¶
類文集中不能一一載也而或問語類文集¶
<pb:KR1h0024_WYG_000-2b>¶
又多一時未定之説與門人記錄失真之處¶
故先後異同重複顛舛讀者往往病焉是編¶
博采朱子之説以相發明復間附已見以折¶
衷訛異志道序述徳秀之言自稱有銓擇刋¶
&KR0243;之功殆非虚語趙順孫四書纂疏備列徳¶
秀所著諸書而不載其目盖至宋末始刋其¶
出最晚順孫未之見也自是以後踵而作者¶
汗牛充棟然其學皆不及徳秀故其書亦終¶
<pb:KR1h0024_WYG_000-3a>¶
不及焉乾隆四十六年十一月恭校上¶
¶
　　總纂官(臣)紀昀(臣)陸鍚熊(臣)孫士毅¶
¶
　　總　校　官(臣)陸　費　墀¶
¶
¶
¶
¶
¶
<pb:KR1h0024_WYG_000-3b>¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
<pb:KR1h0024_WYG_000-4a>¶
　　四書集編原序¶
¶
　　朱子四書郡庠舊所刋也自壬子水蕩之後遂為闕里¶
一大欠事近得西山所編中庸大學本之朱子集注附¶
以諸儒問辯閒又斷之以已意會粹詳采擇精誠後學¶
所願見者已鋟之梓為衍其傳惟論孟二書闕焉扣之¶
庭聞則云已經㸃校但未編集是論孟固未嘗無成書¶
也一旦論諸堂上學正劉樸谿承謂讀書記中所載論¶
孟處與今所刋中庸大學凡例同其他如文集衍義等¶
<pb:KR1h0024_WYG_000-4b>¶
書亦有可采摭者因勉其彚集成書凡五閱月而帙就¶
又五閲月而刋畢至是西山所編之四書為大全不惟¶
有以成西山㸃校之初志抑使天下學者得是書而讀¶
之皆曰自吾建學始庶知沿流而遡源夫豈小補云乎¶
哉咸寜九年至日後學廸功郎建泠掾劉才之謹序¶
¶
¶
¶
¶
¶
¶
<pb:KR1h0024_WYG_000-5a>¶
　　學庸集編原序¶
¶
　　大學中庸集編先公手所定也公每晨起坐堂上炷香¶
開巻必㸃校一章從而演說其義子姪皆立侍焉既終¶
篇呼志道而前告之曰大學中庸之書至於朱子而理¶
盡明至予所編而説始備雖從或問輯略語録中出然¶
銓擇刋潤之功亦多閒或附以已見學者儻能潛心焉¶
則有餘師矣然又須先熟乎諸書然後知予用功深采¶
取精此亦自博而約之義也志道拜受此書銘記於懐¶
<pb:KR1h0024_WYG_000-5b>¶
於今三紀不敢失墜挈之郛居閒以語同志而郡博士¶
謝君聞之來請甚勤且曰刋之泮宫俾家有其書人傳¶
其學豈不公溥志道有感其言遂出授之且著其說於¶
下方使得此書者必深思而力踐之斯為善讀庶亦不¶
負謝君&KR0059;淑之意謝君莆之名士於斯道有聞故於學¶
政知所先務云如論語孟子集注雖已㸃校而集編則¶
未成咸淳辛未季冬嗣子眞志道謹識¶
¶
¶
<pb:KR1h0024_WYG_000-6a>¶
　　大學章句原序¶
¶
　　大學之書古之大學所以教人之法也蓋自天降生民¶
則既莫不與之以仁義禮智之性矣然其氣質之禀或¶
不能齊是以不能皆有以知其性之所有而全之也一¶
有聰明睿智能盡其性者出於其閒則天必命之以為¶
億兆之君師使之治而教之以復其性此伏羲神農黃¶
帝堯舜所以繼天立極而司徒之職典樂之官所由設¶
也三代之隆其法寖備然後王宫國都以及閭巷莫不¶
<pb:KR1h0024_WYG_000-6b>¶
有學人生八歲則自王公以下至於庶人之子弟皆入¶
小學而教之以洒埽應對進退之節禮樂射御書數之¶
文及其十有五年則自天子之元子衆子以至公卿大¶
夫元士之適子與凡民之俊秀皆入大學而教之以窮¶
理正心修己治人之道此又學校之教大小之節所以¶
分也夫以學校之設其廣如此教之之術其次第節目¶
之詳又如此而其所以為教則又皆本之人君躬行心¶
得之餘不待求之民生日用彝倫之外是以當世之人¶
<pb:KR1h0024_WYG_000-7a>¶
無不學其學焉者無不有以知其性分之所固有職分¶
之所當為而各俛焉以盡其力此古昔盛時所以治隆¶
於上俗美於下而非後世之所能及也及周之衰賢聖¶
之君不作學校之政不修教化陵夷風俗頽敗時則有¶
若孔子之聖而不得君師之位以行其政教於是獨取¶
先王之法誦而傳之以詔後世若曲禮少儀内則弟子¶
職諸篇固小學之支流餘裔而此篇者則因小學之成¶
功以著大學之明法外有以極其規摹之大而内有以¶
<pb:KR1h0024_WYG_000-7b>¶
盡其節目之詳者也三千之徒蓋莫不聞其說而曽氏¶
之傳獨得其宗於是作為傳義以發其意及孟子没而¶
其傳泯焉則其書雖存而知者鮮矣自是以來俗儒記¶
誦詞章之習其功倍於小學而無用異端虚無寂滅之¶
教其髙過於大學而無實其他權謀術數一切以就功¶
名之説與夫百家衆技之流所以惑世誣民充塞仁義¶
者又紛然雜出乎其閒使其君子不幸而不得聞大道¶
之要其小人不幸而不得䝉至治之澤晦盲否塞反覆¶
<pb:KR1h0024_WYG_000-8a>¶
沈痼以及五季之衰而壊亂極矣天運循環無徃不復¶
宋徳隆盛治教休明於是河南程氏兩夫子出而有以¶
接乎孟氏之傳實始尊信此篇而表章之既又為之次¶
其簡編發其歸趣然後古者大學教人之法聖經賢傳¶
之指粲然復明於世雖以熹之不敏亦幸私淑而與有¶
聞焉顧其為書猶頗放失是以忘其固陋采而輯之閒¶
亦竊附已意補其闕略以俟後之君子極知僭踰無所¶
逃罪然於國家化民成俗之意學者修己治人之方則¶
<pb:KR1h0024_WYG_000-8b>¶
未必無小補云淳熙已酉二月甲子新安朱喜序¶
¶
¶
¶
¶
¶
¶
¶
¶
¶
¶
¶
¶
¶
¶
